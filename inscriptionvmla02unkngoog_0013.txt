PRAEFATIQ ' ιι

poterat aequo censori: sed duplex praeterea consilium animo obver-
sabatur meo: si quidem ipsam quoque disciplinam epigraphicam
aliquatenus adiuvare, librumque meum propria quadam dote com-
mendare studiosis mature decreveram. Primum igitur e1 largissimo
penu Hagenbii'chianO, quaecunque commode possent afferri, ‚in usum
eruditorum erant depromenda; neque silentio premenda ducebam,
quae inter tam diuturnum laborem, gratissimum quidem illum, ipsi
mihi venissent in mentem interpretationis et emendationum tentaminav
Neque vero minimam huiusce curae utilitatem eam esse reputem,
quod duce plerumque Hagenbuchio, titulos a diversis repetitionis
sere ignaris exhibitos varioque modo vel lectos vel explicatos inter
se contulit qua quidem diligentia ii, quibus magnas collectiones
excutiendi voluntas erit, haud levi saepe molestia liberabuntur.
Neque tamen id mei officii duxi, ut singulis in titulis omnia,
ubi iidem reperirentur, scripta indicarem. Nemo igitur exsultet
atque triumphet, ubi librum investigarit a me praeteritum vel plane
ignoratum3 potius eos ,ι quibus Turici uti mihi concessum fuerit,
ex indice desumat.

’ Alteram verti praecipuam curam in illud quoque impendendam
merito, ut opinor, ratus sum, ut novum aliquod supplementum ma-
gnarum pararem collectionum ;ι neque vero aliter id exsequi licebat,
nisi studiose undecunque conquisitis, qui post Donatum demum editi
essent, lapidibus3 in quibus transcribendis, dummodo haud nimis
exigui ac tenuis viderentur momenti, largiorem aliquanto me praebui,
quam in iis, qui iamdudum essent pervagati et in thesauros conditi;
idque praecipue dictum esto de Gruterianis, duarum iam editionum
ope omnium·maxime pervulgatis ac per cunctos fere antiquariorum
libros laudatis, excerptis, rectisis. Ex Gruteri· igitur thesauro per-·
multa, quae per se haud omnino displicerent, consulto atque scienter
praetermisi, quo locum servarem recens effossis, etsi subinde minus
forsitan dignis, quae aliis Gruterianis praeferrentur. Sed id peritos
iudices haud aegre laturos fore confido, ubi cogitat-int, quam difficile,
quamque molestum sit philologo in omnis generis ephemeridibus,
itinerariis, opusculis antiquariis pervestigare, quae suam disciplinam
revera iuvent, neque inanem tantummodo curiositatem pascant.
Itaque aliquatenus certe provisum erit, ut quidquid fere hoc in
genere pust anuum circiter MDCCLXXV in lucem venerit, atque
ad antiquitatis Romanae scientiam percipiendam vere conserat, in

