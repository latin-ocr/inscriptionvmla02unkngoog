PRAEFATIO. Χ17

supplementum, par-tim ex eiusdemx schedis depromptum, sed a
nobis singulari studio auctum. A Christianorum vero monumentis
(de quorum in antiquitate ecclesiastica usu post Muenterum prae-
clare nuper disputavit Geseuius‚) paucula quaedam si excipias hinc
inde sparsa, suit abstinendum, ne licenter instituti mei fines mi-
grarem. —- In temporum ratione notanda, ubique secutus sum
Fastos Almeloveenianos.

Superest, ut de legibus, quas in edendis inscriptionibus ipse
mihi scripsi, paucis exponam· In iis ne una quidem literula de
coniectura, etsi saepe certissima, est immutata. Id tantum mihi
arbitrii sumpsi, ut quae in adnotationibus praesertim Gudianis ad
Gruterum tamquam lapidum ipsorum afferuntur lectiones, sua ple-
rumque evidentia sese commendantes, postliminio reciperem, item-
qne ex aliis aliorum typis accuratioribus corruptos emendarem.
Haec vero ratio, necessario fere tenenda, ubi ἀρχετύπῳ sumus
destituti, cur aut omnino reprehendenda sit, aut ab aliquo impro-
bari potuerit, equidem prorsus non intelligo: idem enim critici
omnes licere sibi, immo sui officii in primis esse semper censue-
runt, ut diversis e codicibus ipsius scriptoris manum restituere
conarentur3 illud tantummodo inscriptionum quoque editores servent
necesse est, ut scriptionis varietatem religiose ubivis enotent, ac
posteritati iudicii ferendi potestatem permittant. Supplementa vero
rarissime fragmentis sunt inserta, eaque literis minoribus excusa
et uncis insuper a lapidum ipsis reliquiis plerumque seclusa. Paucissi-
mis exceptis, (quibus semper eet. subscriptum cst) omnes inscri-
ptiones integras dedi, etsi in fine nil nisi nomina , vel notissimas
formulas sepulcrales continerent: ipse enim nimis saepe molestiam
illam expertus cram, qua afficimur, ubi decurtata inscriptio offertur
timentibuS, ne gravioris aliquid momenti nobis subtraxerit editor.
Versus inscriptionum linea transversa omnes inter se discriminavi;
ita ut quemque titulum facillima -opera pristinam in sormam denuo
redigere queas. Locos saxorum, ubieunque propter priorum edi·
torum socordiam ego haud ignorarem, accurate adnotavi, sicuti
et libros, unde unumquodque desumptum est. Notarum‚ quas
barbaro, sed usitato iamdudum in re epigrapbica ¹vocabulo sigla
vel siglas appellant, interpretationem ubique sere adieci, ne lector
minus hoc in genere versatus, vel incertus haereret, vel ad earum

coniectores, Coletium et Gerrardum‚ omnis generis erroribus refertos
Cotteet. Inscripti. Latiu. . 0

da

